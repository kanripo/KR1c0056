# -*- mode: mandoku-view -*-
#+TITLE: 詩傳名物集覽
#+DATE: 2015-09-23 09:37:09
#+PROPERTY: JUAN 0
<pb:KR1c0056_WYG_000-1a>¶
欽定四庫全書　　　　　經部三¶
　詩傳名物集覽目録　　　詩類¶
　　巻一¶
　　　鳥¶
　　巻二¶
　　　鳥¶
　　卷三¶
　　　獸¶
<pb:KR1c0056_WYG_000-1b>¶
　　卷四¶
　　　獸¶
　　卷五¶
　　　蟲豸¶
　　卷六¶
　　　鱗介¶
　　卷七¶
　　　草¶
<pb:KR1c0056_WYG_000-2a>¶
　　卷八¶
　　　草¶
　　卷九¶
　　　草¶
　　卷十¶
　　　草¶
　　巻十一¶
　　　木¶
<pb:KR1c0056_WYG_000-2b>¶
　　巻十二¶
　　　木¶
　　　　(臣/)等謹案詩傳名物集覽十二卷¶
　　　國朝陳大章撰大章字仲夔號雨山黄岡人康¶
　　　　熈戊辰進士改翰林院庶吉士以母老乞歸¶
　　　　其於毛詩用功頗深所作集覽本百卷凡三¶
　　　　易稿而後成此乃其先行摘出付梓之本凡¶
　　　　鳥二卷獸二卷蟲豸一卷鱗介一卷草四卷¶
<pb:KR1c0056_WYG_000-3a>¶
　　　　木二卷葢尤其生平精力所注也毛詩自陸¶
　　　　璣以下詮釋名物者毋慮數十家此書成之¶
　　　　最後故於諸家之說採輯尤夥其中體例之¶
　　　　未合者如釋鶉之奔奔則荘子之鶉居列子¶
　　　　之蛙變以至朱鳥為鶉首子夏衣若懸鶉之¶
　　　　類無所不引釋雞棲于塒則列子之木雞吕¶
　　　　氏春秋之雞跖漢官儀之長鳴雞亦無不偹¶
　　　　載皆體近類書深乖說經之㫖又每條首録¶
<pb:KR1c0056_WYG_000-3b>¶
　　　　朱傳大意以紫陽為主故如鄂不韡韡則取¶
　　　　豈不光明之義而駁鄂作蕚不作跗之說以¶
　　　　為不煩改字亦過扵偏執至如載宋太宗賜¶
　　　　耶律休格(原作休哥/今改正)旗皷事則以遼事誤作¶
　　　　宋事尤為乖舛然其徴引既衆可資博覽雖¶
　　　　精雅不足而繁富有餘固未始非讀詩者多¶
　　　　識之一助也乾隆四十三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR1c0056_WYG_000-4a>¶
　　　　　　　　　　總　校　官(臣/)陸　費　墀¶

